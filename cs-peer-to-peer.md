
## Η περίπτωση των peer-to-peer file sharing υπηρεσιών

![](p2p.md){.figure}

Ο διαμοιρασμός αρχείων μεταξύ ηλεκτρονικών υπολογιστών μέσω δικτύων έγινε ιδιαίτερα διάσημος με την γέννηση του WWW και την διαδεδομένη χρήση του διαδικτύου σε οικιακούς υπολογιστές στα μέσα με τέλη της δεκαετίας του '90. Η ταχεία ανάπτυξη του υλικολογισμικού εκείνη την περίοδο σήμαινε πως πλέον οι επιτραπέζιοι υπολογιστές έχουν σημαντικές δυνατότητες να προβάλλουν multimedia περιεχόμενο όπως βίντεο, ταινίες, αρχεία μουσικής mp3 και CD και πολλά άλλα. Αυτή η εξέλιξη οδήγησε στην εμφάνιση ορισμένων προγραμμάτων peer-to-peer και ιστότοπων torrent στους οποίους οποιοσδήποτε χρήστης μπορούσε ελεύθερα να ανεβάσει και να μοιραστεί πολυμεσικά (και οχι μόνο) αρχεία με άλλους χρήστες. Αν και το cloud computing δεν ήταν τοσο διάσημο οσο είναι σήμερα, λόγω των περιορισμένων ταχυτήτων συνδέσεων στο Internet εκείνη την εποχή (αρκετοί χρήστες χρησιμοποιούσαν dsl συνδέσεις ακόμη και μέχρι το 2010!), από το 2000 και έπειτα άρχισαν να εμφανίζονται υπηρεσίες αποθήκευσης και διαμοιρασμού αρχείων στο διαδίκτυο. Κάποιες από τις πιο δημοφιλείς peer-to-peer και torrent υπηρεσίες είναι οι uTorrent, bitTorrent, LimeWire, Kazaa, Napster, Dropbox, Google Drive και Mediafire.

![](napster.md){.figure}

Αναμφισβήτητα, ένα απο τα πιο δημοφιλή προγράμματα peer-to-peer διαμοιρασμού αρχείων, όπου γνωστοποίησε τρανταχτά τον προηγούμενο όρο στο ευρύ κοινό στις αρχές του 2000, είναι το Napster. Θα μπορούσε κανείς να πει πως αποτέλεσε την βασική ιδέα και έμπνευση στο να αναπτυχθούν πολλές άλλες τέτοιες υπηρεσίες που προαναφέρθηκαν όπως το LimeWire και το Kazaa, το Gnutella και το Freenet και άλλα. Το Napster έδινε έμφαση στην κοινοποίηση αρχείων μουσικής σε μορφή mp3. Έχοντας σχετικά μικρό μέγεθος αρχείου, τα mp3 ήταν από τους πιο διαδεδομένους τύπους αρχείων, και το πρώτο πράγμα που ερχόταν στο μυαλό κάποιου όταν σκεφτόταν "κατέβασμα mp3 αρχείων" ήταν το Napster. Με περιβάλλον αρκετά απλοϊκό και φιλικό προς τον χρήστη και με πλήρη υποστήριξη από το λειτουργικό σύστημα Windows αρχικά και μετέπειτα από τις εκδόσεις του MacOS, το Napster έγινε γρήγορα ένα απο τα αγαπημένα προγράμματα όσων αναζητούσαν μουσική στο Internet. Ακολουθόντας το παράδειγμα του Napster, άλλες παρόμοιες υπηρεσίες άρχισαν να κάνουν την εμφάνισή τους η μια μετά την άλλη και οι χρήστες αποκτούσαν όλο και περισσότερες επιλογές προγραμμάτων file sharing.

![](utorrent.md){.figure}

Ήταν φυσικό με τέτοιες υπηρεσίες να υπάρξουν σοβαρά νομικά ζητήματα που αφορούσαν την παραβίαση πνευματικών δικαιωμάτων. Μεγάλο ζήτημα αποτέλεσε το θέμα των αδειών διαμοιρασμού περιεχομένου επι πληρωμή στις υπηρεσίες peer-to-peer. Έπειτα απο έναν χρόνο λειτουργίας, το Napster αναγκάστηκε να διακόψει την υπηρεσία του και το ιδιο συνέβη και με πολλές άλλες υπηρεσίες του ίδιου τύπου. Το peer-to-peer file sharing, εαν και καινοτόμο και χρήσιμο, έστρωσε τον δρόμο στην πειρατεία να αναπτυχθεί με ταχύτατους ρυθμούς. Επιπλέον, αρκετές φορές οι χρήστες έπεφταν θύματα εξαπάτησης και κατέληγαν να κατεβάζουν προγράμματα που εγκαθιστούν κακόβουλο λογισμικό στον υπολογιστή τους. Πολλά από αυτά τα προγράμματα και site έχουν πάψει να λειτουργούν σήμερα, ενώ κάποια παραμένουν λειτουργικά (ThePirateBay, KickAssTorrents κ.α.) παρά τις κυρώσεις που υποβλήθηκαν και τις προσπάθειες που έγιναν να κλείσουν.

![](limewire.md){.figure}

Θα μπορούσε να πει κανείς πως το peer-to-peer file sharing "ζει και βασιλεύει" ακόμη και σήμερα. Ο παράνομος διαμοιρασμός ταινιών, μουσικής και ηλεκτρονικών παιχνιδιών συνεχίζει να υπάρχει μέσα απο τις torrent υπηρεσίες. Παρ'όλες τις ενέργειες που έγιναν στο να σταματήσουν να λειτουργούν τέτοιες υπηρεσίες, οι ιδιοκτήτες αυτών βρίσκουν τρόπους να τις κρατούν ζωντανές, ιδιαίτερα με την οικονομική υποστήρηξη από τους χρήστες. Παρ'όλο το ιστορικό του peer-to-peer file sharing, αυτό υπάρχει και θα συνεχίσει να υπάρχει όσο υπάρχουν και χρήστες του Internet.